<h1>ՕԳՏԱԳՈՐԾՄԱՆ ՊԱՅՄԱՆՆԵՐԸ</h1>

<ul id="terms_navigator">
	<li><a onclick="scrollTo('#terms_1')" href="javascript:;">Ներածություն</a></li>
	<li><a onclick="scrollTo('#terms_2')" href="javascript:;">Սույն օգտագործման պայմանների մեջ կիրառվող տերմինները</a></li>
	<li><a onclick="scrollTo('#terms_3')" href="javascript:;">Ընդհանուր պայմանները</a></li>
	<li><a onclick="scrollTo('#terms_4')" href="javascript:;">Հայտարարություններ տեղադրելու իրավունքը</a></li>
	<li><a onclick="scrollTo('#terms_5')" href="javascript:;">Հայտարարությունների տեղադրումը</a></li>
	<li><a onclick="scrollTo('#terms_6')" href="javascript:;">Պատասխանատվության սահմանափակումը</a></li>
	<li><a onclick="scrollTo('#terms_7')" href="javascript:;">Օգտվողի կողմից ներկայացվող տեղեկությունները</a></li>
	<li><a onclick="scrollTo('#terms_8')" href="javascript:;">Օգտվողների կողմից ներկայացված տեղեկությունների օգտագործումը</a></li>
	<li><a onclick="scrollTo('#terms_9')" href="javascript:;">Հաղորդագրություններ</a></li>
	<li><a onclick="scrollTo('#terms_a')" href="javascript:;">Պայմանների գործողության ժամկետը և ծառայություններից օգտվելու իրավունքի դադարեցումը</a></li>
	<li><a onclick="scrollTo('#terms_b')" href="javascript:;">Փոփոխություններ</a></li>
	<li><a onclick="scrollTo('#terms_c')" href="javascript:;">Իրավունքների փոխանցումը</a></li>
	<li><a onclick="scrollTo('#terms_d')" href="javascript:;">Գործող օրենսդրությունը և վեճերը</a></li>
</ul>

<h2 id="terms_1">1. ՆԵՐԱԾՈՒԹՅՈՒՆ</h2>
<p>Նշված Կանոնակարգի կողմերը հանդիսանում են՝ մի կողմից www.cucak.am կայքի ադմինիստրացիան (այսուհետև՝ Կայքի Ադմինիստրացիա), մյուս կողմից՝ ֆիզիկական անձը, 
ով ՀՀ քաղաքացիական օրենսդրության պահանջների համաձայն ճանաչվում է քաղաքացիական իրավահարաբերությունների մասնակից (այսուհետև՝ Օգտվող)։</p>
<h2 id="terms_2">2. ՍՈՒՅՆ ՕԳՏԱԳՈՐԾՄԱՆ ՊԱՅՄԱՆՆԵՐԻ ՄԵՋ ԿԻՐԱՌՎՈՂ ՏԵՐՄԻՆՆԵՐԸ</h2>

<p>Կայք – ինտերնետային կայք www.cucak.am</p>
<p>Ապրանք – ցանկացած ապրանք, մթերք, ծառայություն և առաջարկություն, որոնք Օգտվողների կողմից իրացման նպատակով տեղադրվում են Կայքում հատուցմամբ, կամ անհատույց՝ իրենց կամ երրորդ անձանց շահերից ելնելով։</p>
<p>Լոգին – սիմվոլների հավաքածու, որը հայտնի է բազմաթիվ մարդկանց և թույլ է տալիս նույնականացնել Կայքից Օգտվողին՝ առանց փաստացի գոյություն ունեցող անձի հետ առնչվելու։</p>
<p>Գաղտնաբառ – կոնկրետ Լոգինին ամրակցված սիմվոլների հավաքածու, որը հայտնի չէ ոչ ոքի և միայն Օգտվողին է թույլ տալիս կոնկրետ Լոգինի տակ օգտվել Կայքի Ծառայություններից։</p>
<p>Գրանցում – Օգտվողը պարտավոր է հայտնել իր էլեկտրոնային փոստի հասցեն, ինչպես նաև ընտրել Գաղտնաբառ։</p>
<p>Ծառայություններ – Կայքի Ադմինիստրացիայի կողմից տրվող հնարավորություններ (գործիքներ, ալգորիթմներ, Կայքի և Օգտվողի համագործակցության այլ միջոցներ ու մեթոդներ), որոնք թույլ կտան Օգտվողին իրացնել կամ ձեռք բերել Ապրանքներ։</p>
<p>Ռեգլամենտ – սույն Օգտագործման Պայմանները <a href="http://cucak.am/terms/offer.php" target="_blank">Հրապարակային օֆերտա</a>, <a href="http://cucak.am/terms/prohibited.php" target="_blank">Արգելված Ապրանքների ցուցակ</a>, ինչպես նաև Կայքի աշխատանքը կարգավորող ցանկացած այլ փաստաթղթեր։</p>
<p>Կայքում նույնականացում (Նույնականացում) – Կայքի համապատասխան դաշտերում Լոգինի և Գաղտնաբառի ճիշտ մուտքագրման միջոցով Օգտվողի ինքնության հաստատում։</p>

<h2 id="terms_3">3. ԸՆԴՀԱՆՈՒՐ ՊԱՅՄԱՆՆԵՐԸ</h2>

<p>Կայքի Ադմինիստրացիան Օգտվողին առաջարկում է Կայքն օգտագործելու Ծառայություններ Ապրանքների մասին տեղեկություններ տեղադրելու համար, հետագայում Կայքի միջոցով այլ Օգտվողների 
կողմից իրացնելու համար՝ սույն Պայմանների համաձայն սահմանված Պայմաններով (այսուհետև՝ Պայմաններ)։</p>
<p>Ապրանքներ վաճառելու, գնելու կամ այլ միջոցով ստանալու կամ փոխանցելու համար Օգտվողին անհրաժեշտ չէ Գրանցվել։ Օգտվողների միջև բոլոր գործարքները կնքվում են ուղղակի, առանց Կայքի 
Ադմինիստրացիայի միջամտության։ Այսպիսով Կայքի Ադմինիստրացիան գործարքների մասնակից չէ, բացառությամբ այն դեպքերի, երբ Օգտվողը վճարման դիմաց անմիջականորեն Կայքի Ադմինիստրացիայից ձեռք է բերում որոշակի Ծառայություններ։ 
Վերջին դեպքում Առևտրային հարթակի և Օգտվողի նկատմամբ կիրառվում են «Սպառողների իրավունքների պաշտպանության մասին» օրենքը և այլ իրավա-նորմատիվ ակտերը, ինչպես նաև Կայքի Ադմինիստրացիայի Հրապարակային առաջարկը (Օֆերտա)։</p>


<h2 id="terms_4">4. ՀԱՅՏԱՐԱՐՈՒԹՅՈՒՆՆԵՐ ՏԵՂԱԴՐԵԼՈՒ ԻՐԱՎՈՒՆՔԸ</h2>

<p>Օգտվողը հայտարարություն տալու իրավունք է ձեռք բերում առանց Գրանցման։ Գրանցման ժամանակ անհրաժեշտ է նշել էլեկտրոնային իրական հասցեն, որին հասանելի է միայն Օգտվողը, 
Լոգինը և Գաղտնաբառը, որը Օգտվողը ընտրում է ինքնուրույն։ Կայքի հնարավորությունների օգտագործումը ինչպես գրանցված, այնպես էլ չգրանցված Օգտվողի համար նշանակում է ներկա 
Պայմանների ընդունում և Ծառայություններից օգտվելու մասին հրահանգների կատարման պարտավորություն։ Ծառայությունները չեն մատուցվում և չպետք է օգտագործվեն 18 տարին չլրացած անձանց, 
անգործունակ ճանաչվածների, ինչպես նաև սահմանափակ գործունեությամբ անձանց, կամ այն անձանց կողմից, որոնք ժամանակավոր, կամ մշտապես զրկվել են Կայքի Ծառայություններից օգտվելու 
հնարավորությունից։ 18 տարին չլրացած անձինք, անգործունակ ճանաչված, ինչպես նաև սահմանափակ գործունեությամբ անձինք կարող են Ծառայություններից օգտվել միայն իրենց օրինական ներկայացուցիչների 
(խնամակալների) համաձայնությամբ։ Իր էլեկտրոնային հասցեի, Լոգինի և Գաղտնաբառի օգտագործման հետ կապված բոլոր գործողությունների համար պատասխանատվությունը կրում է Օգտվողը։ 
Օգտվողը իրավունք ունի Ծառայություններից օգտվել միայն իր սեփական էլեկտրոնային փոստի հասցեի, Լոգինի և Գաղտնաբառի օգնությամբ։ Օգտվողը պարտավոր է հետևել իր Գաղտնաբառի պահպանությանը 
և չբացահայտել այն կողմնակի անձանց մոտ։ Օգտվողը իրավունք չունի իր մուտքագրման տվյալները փոխանցել կամ վաճառել երրորդ անձանց։ Օգտվողը իրավունք չունի նաև ուղղակի կամ անուղղակի թույլատրել 
երրորդ անձանց օգտագործել իր էլեկտրոնային հասցեն, Լոգինը և Գաղտնաբառը։ Օգտվողը պարտավոր է անմիջապես փոխել մուտքագրման տվյալները, երբ նրա մոտ պատճառներ կան կասկածելու, որ այդ 
տվյալները բացահայտվել են կամ կարող են օգտագործվել երրորդ անձանց կողմից։</p>
<p>Օգտվողների և/կամ նույնականացման ժամանակ տեղեկատվության ճշտությունը ստուգելու համար Կայքի Ադմինիստրացիան կիրառում է հատուկ տեխնիկական լուծումներ։ 
Սակայն, քանի որ համացանցում դժվար է պարզել Օգտվողի ինքնությունը, Կայքի Ադմինիստրացիան չի կարող երաշխավորել, որ Օգտվողը իրականում հանդիսանում է նա, 
ով ներկայանում է, ինչպես նաև, որ Կայքում գրանցվելու ժամանակ ներկայացված տեղեկությունը ստույգ է։</p>

<h2 id="terms_5">5. ՀԱՅՏԱՐԱՐՈՒԹՅՈՒՆՆԵՐԻ ՏԵՂԱԴՐՈՒՄԸ</h2>

<p>Կայքում Ապրանք տեղադրող Օգտվողը (այսուհետև՝ Վաճառող) պարտավորվում է այն տեղադրել Կայքում գտնվող Կանոնակարգին համապատասխան, և ներկայացնել 
ճիշտ ու լրիվ տեղեկատվություն Ապրանքի և նրա վաճառքի Պայմանների մասին (այսուհետև՝ Ապրանքի նկարագիր)։ Տեղադրելով Ապրանքը, Օգտվողը հաստատում է, որ նա իրավունք ունի իրացնել այդ Ապրանքը։ 
Ծառայությունների բարձր որակ ապահովելու նպատակով, Կայքի Ադմինիստրացիան իրեն իրավունք է վերապահում սահմանափակել Կայքից Օգտվողի ակտիվ հայտարարությունների քանակը, ինչպես նաև սահմանափակել Կայքից Օգտվողի գործողությունները։</p>
<p>Օգտվողը իրավունք ունի Կայքով իրացնել իրեն պատկանող ցանկացած Ապրանքներ, այդ թվում ներառյալ, բայց ոչ սահմանափակվելով՝ մթերքներ, առարկաներ, ծառայություններ, 
հնարավորություններ և այլն, պայմանով, որ դրա համար չեն պահանջվի հատուկ թույլտվություններ, ինչպես նաև կպահպանվեն Կայքի Կանոնակարգով սահմանված Պայմանները։ Կայքում արգելված են այն ապրանքները, 
որոնց վաճառքը խախտում է գործող օրենսդրությունը, հակասում է համընդհանուր նորմերին, համարվում է վիրավորական կամ ոչ տեղին։ Օգտվողը պետք է համոզված լինի, որ Ապրանքի վաճառքը արգելված չէ 
օրենսդրությամբ և թույլատրվում է Կայքի Կանոնակարգով՝ ծանոթանալով Կայքի միջոցով վաճառքն <a href="http://cucak.am/terms/prohibited.php" target="_blank">Արգելված Ապրանքների ցուցակ</a>ի հետ։</p>
<p>Օգտվողը պարտավոր է մանրակրկիտ ստուգել վաճառքի ենթակա Ապրանքի մասին ամբողջ տեղեկատվությունը և ոչ հավաստի տեղեկության հայտնաբերման դեպում անհրաժեշտ տեղեկություններ ավելացնել Ապրանքի նկարագրության մեջ, 
կամ եթե դա հնարավոր է, ուղղել սխալ տեղեկատվությունը՝ խմբագրելով հայտարարությունը։</p>
<p>Վաճառողի կողմից կազմված Ապրանքի նկարագրում ներկայացվում է այդ ապրանքի վաճառքի Պայմանները։ Արգելվում է հղում կատարել այլ Ապրանքների վրա։ Տեղափոխման Պայմանները պետք է ներառվեն ապրանքի նկարագրի մեջ։ 
Ապրանքի նկարագիրը և վաճառքի Պայմանները, կազմված Վաճառողի կողմից, չպետք է հակասեն գործող օրենսդրությանը և Կայքի Կանոնակարգին, ինչպես Ապրանքի նկարագրի և վաճառքի պահին, այնպես էլ հետագայում։</p>
<p>Օգտվողը պարտավորվում է ակտիվ աջակցություն չցուցաբերել և տեղեկատվություն չտարածել մրցակիցների ներկայացրած այնպիսի ծառայությունների մասին, ինչպիսիք են՝</p>
<ul>
	<li>Առևտրային և այլ հարթակները, ինտերնետ-աճուրդները և/կամ ինտերնետ-խանութները, </li>
	<li>Կայքում ներկայացված ապրանքների և ծառայությունների դիմաց, նույն կամ ավելի փոքր վճար առաջարկող այլ կայքերը, </li>
	<li>Կայքում վաճառքն արգելված ապրանքների և ծառայությունների առաջարկություններ կատարող կայքերը։</li>
</ul>
<p>Կայքի Ադմինիստրացիան իրավունք ունի գովազդել վաճառքի համար Կայքում տեղադրված Ապրանքը այլ եղանակով, քան արվել է Օգտվողի կողմից Ապրանքի գրանցման ժամանակ։</p>
<p>Կայքի Ադմինիստրացիան իրավունք ունի նաև տեղափոխել, երկարացնել կամ ավարտել Ապրանքի ցուցադրման ժամկետը տեխնիկական պատճառներով։</p>
<p>Կայքի Ադմինիստրացիան ցանկացած ժամանակ իրավունք ունի դադարեցնել յուրաքանչյուր հայտարարության տեղադրումը։</p>


<h2 id="terms_6">6. ՊԱՏԱՍԽԱՆԱՏՎՈՒԹՅԱՆ ՍԱՀՄԱՆԱՓԱԿՈՒՄԸ</h2>

<p>Կայքի Ադմինիստրացիան նպատակ չունի կատարել և նպատակաուղղված որևէ գործողություն չի կատարում Օգտվողներից և/կամ Օգտվողների մասին ստացվող անձնական տվյալների հետ, այդ թվում Կայքի Ադմինիստրացիան չի զբաղվում, 
ներառյալ, բայց չսահմանափակվելով՝ տվյալների հավաքումով, համակարգումով, կուտակումով, պահպանմամբ, ճշգրտումով (թարմացումով, փոփոխումով), օգտագործումով, տարածումով (այդ թվում փոխանցումով), դիմազրկումով, 
մեկուսացմամբ, ոչնչացմամբ և այլ գործողություններով։ Ամբողջ տեղեկատվությունը (անկախ նրանից, թե ՀՀ օրենսդրությամբ այդպիսի տեղեկատվությունը վերաբերվում է արդյոք ՀՀ օրենսդրությանը համապատասխան, անձնական 
կամ այլ տվյալների պաշտպանությանը, թե ոչ), որը Օգտվողը տեղադրել է Կայքում, նպատակ է հետապնդում իրացնել իր գույքը և/կամ այլ շահերը և հետևաբար, Օգտվողը իր մասին այս կամ այն տեղեկատվությունը 
տեղադրում է բացառապես իր շահերից ելնելով, այդ թվում Օգտվողի հետ կապի հաստատումը դյուրինացնելու և/կամ Օգտվողին նույնականացնելու համար։</p>
<p>Օգտվողը հասկանում է, որ իր մասին տեղեկատվություն տեղադրելով, այդ տեղեկատվությունը տեղադրվում է բոլորի համար հասանելի Պայմաններում, այսինքն ծանոթանալու համար հասանելի է Կայք այցելող ցանկացածին, 
հետևաբար Օգտվողը գիտակցում և իր վրա է ընդունում այն բոլոր ռիսկերը, որոնք կապված են այդպիսի տեղեկատվության հետ, ներառյալ, բայց չսահմանափակվելով՝ էլեկտրոնային փոստի հասցեի ընկնելը սփամ հաղորդագրություններ 
ցրելու ցուցակներում, տարբեր տեսակի խարդախների մոտ, հեռախոսի համարի ընկնելը SMS սփամերի և/կամ SMS խարդախների և այլ ռիսկերի հետ։ </p>
<p>Կայքի Ադմինիստրացիան գործարքի կազմակերպիչ, միջնորդ, գնորդ կամ վաճառող չի հանդիսանում։ Տվյալ Կայքը հանդիսանում է գործիք, որով հնարավորություն է տալիս Օգտվողներին իրացնել և/կամ ձեռք 
բերել օրենքով և Կայքի Կանոնակարգով թույլատրվող Ապրանքներ ցանկացած ժամանակ, ցանկացած տեղից և համաձայնեցված գնով։ Կայքի Ադմինիստրացիան ոչ միշտ է ստուգում Օգտվողի կողմից տեղադրված 
հայտարարությունները, նրան չեն պատկանում Կայքում վաճառքի համար տեղադրված օբյեկտները, ինչպես նաև Կայքի Ադմինիստրացիան չի մասնակցում Վաճառողների և Գնորդների միջև կայացող գործարքներին։ 
Այսպիսով, Ապրանքի որակը, անվտանգությունը, օրինականությունը և համապատասխանությունը նրա նկարագրին, ինչպես նաև Վաճառողի վաճառելու և Գնորդի գնելու հնարավորութունը գտնվում են Կայքի 
Ադմինիստրացիայի հսկողությունից դուրս։ Այդ պատճառով էլ Օգտվողը չի կարող հետևություն անել, որ որևէ Ապրանքի առաջարկը, վաճառքը և/կամ որևէ Ապրանքի ձեռք բերումը հանդիսանում է իրական և 
օրինական (լեգիտիմ), ելնելով Կայքում Ապրանքը տեղադրելու, վաճառելու և ձեռք բերելու փաստից։ Կայքի Ադմինիստրացիան պատասխանատվություն չի կրում Վաճառողի կամ Գնորդի կողմից գործարքը ավարտելու 
համար։ Օգտվողը պարտավորվում է գործել բացառապես գործող օրենսդրությանը և Կայքի Կանոնակարգին համապատասխան, ինչպես նաև ՀՀ օրենսդրությանը համապատասխան կրել լրիվ պատասխանատվություն 
Կայքում անձամբ կատարած գործողությունների և անգործության համար, ինչպես նաև Ծառայություններից օգտվելու ժամանակ։</p>
<p>Կայքի Ադմինիստրացիան չի ստուգում այլ Օգտվողների կողմից Կայքում հրապարակված տեղեկութույնները։ Կայքում հրապարակված որոշ տվյալներ կարող են թվալ վիրավորական, վտանգավոր, սխալ կամ մոլորեցնող։ 
Կայքի Ադմինիստրացիան կոչ է անում Օգտվողներին պահպանել զգուշություն և ցուցաբերել խոհեմություն Կայքի Ծառայություններից օգտվելիս։ Օգտվողը պետք է ուշադրություն դարձնի, որ իր պայմանադիր կողմը կարող է 
անչափահաս լինել կամ իրեն ներկայացնել այլ մարդու փոխարեն։ Ծառայությունների օգտագործումը ենթադրում է, որ Օգտվողը գիտակցում և ընդունում է այդ ռիսկերը, ինչպես նաև համաձայնվում է, որ Կայքի Ադմինիստրացիան 
պատասխանատվություն չի կրում կողմնակի գործողությունների կամ անգործության համար։</p>
<p>Եթե Օգտվողի մոտ այլ Օգտվողի նկատմամբ ծագում են առարկություններ վերջինիս կողմից Ծառայություններից օգտվելու արդյունքում, ապա Օգտվողը համաձայնվում է այդ 
պահանջները ներկայացնել ինքնուրույն և առանց Կայքի Ադմինիստրացիայի միջամտության, ինչպես նաև ազատում է Կայքի Ադմինիստրացիային (այդ թվում նրա դուստր և այլ 
ձեռնարկություններին ու նրանց աշխատակիցներին) այդպիսի պահանջների, կամ արդյունքների հետևանքով ծագող բոլոր տեսակի պարտավորություններից և պահանջներից, այդ 
թվում վճարումներից, վնասի հատուցումից, ներառյալ փաստաբանական և այլ ծախսերի վճարումից։ </p>
<p>Կայքի Ադմինիստրացիան պատասխանատվություն չի կրում Օգտվողի կողմից տեղեկատվության կորստի, ինչպես նաև տեղեկատվության խեղաթյուրման կամ հաղորդման կորստի համար։ Կայքի Ադմինիստրացիան պատասխանատվություն չի կրում չնախատեսված հանգամանքների, անհաղթահարելի ուժերի հետևանքով իր պարտավորությունների չկատարման կամ կատարելը դժվարանալու համար, որոնց հետևանքներից հնարավոր չէ խուսափել կամ հաղթահարել (այդպիսիք են իշխանությունների որոշումները, աշխատանքային վեճերը, դժբախտ պատահարները, հաղորդակցության ընդհանուր համակարգի անջատումները և այլն)։ Վերը թվարկված խաթարումների ժամանակ Օգտվողը պարտավոր է ձեռնարկել բոլոր միջոցները իր պարտականությունները կատարելու համար։</p>
<p>Կայքի Ադմինիստրացիան (ինչպես նաև նրա դուստր և այլ ձեռնարկությունները, ինչպես նաև նրանց աշխատակիցները) չի երաշխավորում Ծառայությունների մշտական, անվտանգ և հուսալի հասանելիությունը։ Կայքից և Ծառայություններից օգտվելու հնարավորությունը տրվում է առանց երաշխավորությունների և գործող օրենսդրության թույլատրելիության սահմաններում։ Կայքի Ադմինիստրացիան ազատում է իրեն բոլոր երաշխավորություններից և այլ պարտավորություններից ինչպես գործող օրենսդրությամբ սահմանվող, այնպես էլ, ներառյալ, բայց չսահմանափակվելով իրավասությանը և արհեստավարժությանը վերաբերվող պարտավորություններով, ինչպես նաև Օգտվողների կողմից կնքված գործարքներով պարտավորութունների կատարման ժամկետների հետ կապված պահանջներով։ </p>

<h2 id="terms_7">7. ՕԳՏՎՈՂԻ ԿՈՂՄԻՑ ՆԵՐԿԱՅԱՑՎՈՂ ՏԵՂԵԿՈՒԹՅՈՒՆՆԵՐԸ</h2>

<p>«Օգտվողի կողմից ներկայացվող տեղեկություններ» հասկացության տակ պետք է ընկալել այն տեղեկատվությունը, որը Օգտվողը տեղադրում է Կայքում, կամ փոխանցում է ուրիշ Օգտվողներին՝ կապված Կայքի Ծառայությունների օգտագործման հետ, ներառյալ գրանցումը, վաճառքի համար Ապրանքի տեղադրումը և Կայքում Օգտվողի կողմից ձեռնարկված այլ գործողությունները։ Օգտվողը պատասխանատվություն է կրում իր կողմից ներկայացվող տեղեկատվության համար այն դեպքում, երբ Կայքի Ադմինիստրացիան կապուղի է տրամադրում Օգտվողի Տեղեկությունները համացանցում հրապարակելու և տարածելու համար։</p>

<h3>Սահմանափակումներ</h3>

<p>Օգտվողի ներկայացրած տեղեկությունները և Կայքում նրա գործողությունները չպետք է՝</p>
<ul>
	<li>լինեն կեղծ, ոչ ճշգրիտ կամ մոլորեցնող,</li>
	<li>նպաստեն խարդախությանը, խաբեությանը կամ վստահության չարաշահմանը,</li>
	<li>հասցնեն գործարքների կայացմանը՝ կապված գողացված կամ կեղծված առարկաների հետ,</li>
	<li>խախտեն կամ թույլ տան ոտնձգություն կատարել երրորդ անձի սեփականության, նրա կոմերցիոն գաղտնիքի կամ նրա անձնական կյանքի անձեռնամխելիության նկատմամբ,</li>
	<li>տեղեկություններ պարունակեն որևէ մեկի պատիվը, արժանապատվությունը կամ գործարար համբավը արատավորելու մասին,</li>
	<li>տեղեկություններ պարունակեն որևէ մեկին զրպարտելու կամ սպառնալու մասին,</li>
	<li>կոչ անեն հանցագործություն կատարելու կամ ազգամիջյան խտրականության մասին,</li>
	<li>նպաստեն, խրախուսեն կամ կոչ անեն ահաբեկչական կամ ծայրահեղական գործողություններ կատարելու մասին,</li>
	<li>լինեն անվայելուչ կամ կրեն պոռնոգրաֆիական բնույթ,</li>
	<li>կրեն համակարգչային վիրուսներ, ինչպես նաև համակարգչային այլ ծրագրեր, որոնք ուղղված կլինեն մասնավորապես վնասներ պատճառելուն, չլիազորված մուտքերին, գաղտնի առգրավվմանը, համակարգի ցանկացած տվյալների կամ հենց համակարգի կամ նրա բաղադրիչների կամ անձնական տեղեկատվության կամ այլ տվյալների (այդ թվում առևտրային հարթակի տվյալների) յուրացմանը,</li>
	<li>վնաս պատճառեն առևտրային հարթակին, ինչպես նաև պատճառ դառնան առևտրային հարթակին ինտերնետ ցանցի մատակարարների կամ այլ անձանց կողմից մատուցվող Ծառայությունների լրիվ կամ մասնակի կորուստների համար,</li>
	<li>պահպանեն գովազդային բնույթի նյութեր,</li>
</ul>
<p>այլ կերպ ասած՝ խախտեն ՀՀ գործող օրենսդրությունը։</p>
<p>Օգտվողին արգելվում է Կայքի միջոցով վաճառքի հանել այն Ապրանքը, կամ ավարտել Կայքում սկսված գործարքը, որը կարող է Կայքի Ադմինիստրացիայի կողմից ՀՀ օրենսդրությունը խախտելու պատճառ դառնալ։</p>

<h3>Իրավունքներ</h3>

<p>Որպեսզի Առևտրային հարթակը իրավունք ունենա օգտագործել Օգտվողի կողմից ներկայացված Տեղեկությունները, Օգտվողը Առևտրային հարթակին տալիս է ոչ էքսկլուզիվ (ոչ բացառիկ), ամենուրեք գործող, անժամկետ իրավունք, այդպիսի իրավունքը օգտագործելու այն հեղինակային իրավունքների, առևտրային մակնիշների, հրապարակումների և տվյալների շտեմարանների նկատմամբ, որոնք ունի Օգտվողը իր բոլոր հայտնի և ոչ հայտնի տեղեկատվական կրիչներում։ </p>
<p>Օգտվողը հրաժարվում է նաև այն բոլոր բարոյական և գույքային իրավունքներից, որոնք գործող օրենսդրությամբ սահմանված շրջանակներում Օգտվողը ունի իր կողմից ներկայացված տեղեկությունների նկատմամբ։</p>
<p>Առանց հեղինակային իրավունքը պաշտպանող պատկերի Կայքում հայտարարություն տեղադրելով, Օգտվողը համաձայնվում է պատկերի և/կամ նրա մասի օգտագործման հետ, հօգուտ Առևտրային հարթակի՝ առանց հատուցման վճարի։</p>

<h3>Ծառայությունների թույլտվություն</h3>

<p>Օգտվողը պարտավորվում է առանց Կայքի Ադմինիստրացիայի գրավոր թույլտվության չօգտագործել ավտոմատացված ծրագրեր Կայք մտնելու թույլտվություն ստանալու համար։</p>
<p>Համակարգչային ծրագրերի օգտագործումը, որոնք թույլ կտան հայտարարություններ տեղադրել Կայքում, շրջանցելով Կայքում հայտարարություններ տեղադրելու սովորական կարգը (ասենք հայտարարությունների ավտոմատ բեռնման ծրագրերի օգտագործում) առանց Կայքի Ադմինիստրացիայի գրավոր թույլտվության խստիվ արգելվում է և կարող է հանգեցնել տեղադրված հայտարարությունների հեռացմանը և Կայքում գրանցումից զրկմանը։ </p>
<p></p>
<p></p>
<p>Օգտվողը պարտավորվում է՝</p>
<ul>
	<li>չձեռնարկել որևէ գործողություններ, որոնք կարող են հանգեցնել Կայքի ներքին կառուցվածքի անհամարափ գերբեռնվածությանը,</li>
	<li>առանց Կայքի Ադմինիստրացիայի և ցանկացած երրորդ կողմի գրավոր թույլտվության չկրկնօրինակել, չվերարտադրել, չփոխել, չտարածել և չներկայացնել հանրությանը Կայքում գտնվող ցանկացած տեղեկատվություն (բացառությամբ իր՝ Օգտվողի կողմից ներկայացված տեղեկությունների),</li>
	<li>չխոչընդոտել և չփորձել խոչընդոտել Կայքի աշխատանքներին և նրա հետ կապված այլ գործունեությանը, </li>
	<li>Կայքի մուտքը արգելափակելու կամ սահմանափակելու նպատակով չխոչընդոտել ավտոմատ համակարգերի կամ պրոցեսների գործողություններին և այլ միջոցառումներին։</li>
</ul>

<p>Այլ Օգտվողների կողմից ներկայացված տեղեկությունների օգտագործումը</p>

<p>Օգտվողների միջև համագործակցությունը հեշտացնելու համար Ծառայությունները ենթադրում են այլ Օգտվողների կոնտակտային տեղեկատվության մուտքի սահմանափակում։</p>
<p>Այլ Օգտվողների կողմից ներկայացված տեղեկությունների օգտագործման իրավունքը սահմանափակվում է սույն Պայմաններով։</p>

<h2 id="terms_8">8. ՕԳՏՎՈՂՆԵՐԻ ԿՈՂՄԻՑ ՆԵՐԿԱՅԱՑՎԱԾ ՏԵՂԵԿՈՒԹՅՈՒՆՆԵՐԻ ՕԳՏԱԳՈՐԾՈՒՄԸ</h2>

<p>Կայքից օգտվողը պարտավորվում է չօգտագործել այլ Օգտվողի ներկայացրած Տեղեկությունները, առանց այդ Տեղեկությունները տեղադրող Օգտվողի գրավոր թույլտվության, կամ առանց նրա կողմից այդիպիսի Տեղեկությունների օգտագործման իրավունքը որևէ այլ ձևով հաստատելու։</p>
<p>Կայքի օգտագործման կապակցությամբ այլ Օգտվողի մասին Օգտվողի ստացված բոլոր Տեղեկությունները կարող են օգտագործվել միայն Կայքի օգտագործման միջոցով գործարքը ավարտելու համար։ Այսպիսով, Օգտվողին չի թույլատրվում օգտագործել այլ Օգտվողի էլեկտրոնային հասցեն, նույնն է, թե նաև հեռախոսի համարը՝ անմիջականորեն գովազդային առաքում կամ այլ հակաիրավական գործողություններ կատարելու համար։ Չի թույլատրվում նաև առանց հակառակ կողմի համաձայնության և/կամ գիտության որևէ գործողություն կատարելը։</p>


<h2 id="terms_9">9. ՀԱՂՈՐԴԱԳՐՈՒԹՅՈՒՆՆԵՐ</h2>

<p>Օգտվողների համար նախատեսված Կայքի Ադմինիստրացիայի հաղորդագրությունները հրապարակվում են Կայքում և/կամ ուղարկվում Կայքում գրանցման կամ հայտարարություններ տեղադրելու ժամանակ Օգտվողների կողմից ներկայացված էլեկտրոնային հասցեների վրա։ Ընդ որում, Օգտվողը հասկանում, ընդունում և համաձայնվում է, որ ուղարկված հաղորդագրությունները և/կամ նրանց առանձին մասերը կարող են և կունենան բացահայտ կամ ոչ բացահայտ գովազդային բնույթ, ինչպես նաև կարող են և կլինեն Կայքի Ադմինիստրացիայի կոնտրագենտների գովազդային տեղեկատվությունները և այլ հայտարարությունները։</p>
<p>Կայքի Ադմինիստրացիայի համար նախատեսված Օգտվողների հաղորդագրությունները ուղարկվում են Կայքում նշված եղանակներով։ Կայքում հրապարակված հաղորդագրությունները հրապարակման պահից համարվում են Օգտվողին ներկայացված։ Կայքի Ադմինիստրացիան պատասխանատվություն չի կրում այլ Օգտվողների կողմից օգտվելու և/կամ ավտոմատացված համակարգերով (ռոբոտներով) Կայքում տեղադրված հաղորդագրությունների ուղարկման համար։ Կայքի Ադմինիստրացիան պատասխանատվություն չի կրում նաև Օգտվողի Կայքի էջերում տեղադրած հեռախոսահամարները այլ Օգտվողների կողմից և/կամ աշխատանքների բերումով օգտագործելու համար։</p>
<p>Կայքի Ադմինիստրացիան իրեն իրավունք է վերապահում Օգտվողին ինչ-որ կերպ ուղարկել էլեկտրոնային նամակներ (e-mail) և/կամ կարճ հաղորդագրություններ (SMS) նրա կողմից ներկայացված համապատասխանաբար էլեկտրոնային փոստի հասցեին կամ հեռախոսային համարին, ներառյալ, բայց չսահմանափակվելով՝ այլ Օգտվողներից գործարք կնքելու առաջարկություններով, Օգտվողի համար պոտենցիալ հետաքրքիր առաջարկութույններով և այլ տեղեկատվական և/կամ գովազդային հաղորդագրություններով։ </p>

<h2 id="terms_a">10. ՊԱՅՄԱՆՆԵՐԻ ԳՈՐԾՈՂՈՒԹՅԱՆ ԺԱՄԿԵՏԸ ԵՎ ԾԱՌԱՅՈՒԹՅՈՒՆՆԵՐԻՑ ՕԳՏՎԵԼՈՒ ԻՐԱՎՈՒՆՔԻ ԴԱԴԱՐԵՑՈՒՄԸ</h2>

<p>Սույն Պայմանները ուժի մեջ են մտնում Օգտվողի կողմից էլեկտրոնային հասցեն և Կայքում գրանցվելու համար Գաղտնաբառը ներկայացնելուց հետո և/կամ Կայքում առաջին հայտարարությունը տեղադրելու պահից սկսած և շարունակում են գործել անժամկետ։ Օգտվողը իրավունք ունի դադարեցնել Ծառայություններից օգտվելու իր իրավունքը։ Կայքի Ադմինիստրացիան իրեն իրավունք է վերապահում արգելափակել Կայքի Ծառայությունները սույն Պայմանները խախտող Օգտվողի համար։ Կայքի Ադմինիստրացիան իրեն իրավունք է վերապահում իր հայեցողությամբ արգելափակել Օգտվողի մուտքը Կայքի Ծառայություններին։ Օգտվողը, ում մուտքը Կայքի Ծառայություններին արգելափակվել է, կամ ում տեղեկությունները դադարել են իրական լինել, իրավունք չունի կրկնակի գրանցվել, առանց Կայքի Ադմինիստրացիայի հատուկ թույլտվության։ Այդպիսի Օգտվողը իրավունք չունի նաև Կայք մտնելու համար օգտագործել նաև այլ Օգտվողի Լոգինը և Գաղտնաբառը։ Կայքի Ադմինիստրացիան իրեն իրավունք է վերապահում իր հայեցողությամբ դադարեցնել Ծառայություններ հատկացնելը և դադարեցնել բոլոր գրանցված Օգտվողների մուտքը Ծառայություններին։</p>

<h2 id="terms_b">11. ՓՈՓՈԽՈՒԹՅՈՒՆՆԵՐ</h2>

<p>Կայքի Ադմինիստրացիան իրեն իրավունք է վերապահում միակողմանի և առանց յուրաքանչյուր Օգտվողին տեղեկացնելու փոխել սույն Օգտագործման Պայմանները, ինչպես նաև կանոնակարգի ցանկացած այլ դրույթները։ Օգտագործման Պայմանների նոր խմբագրությունը և/կամ Կանոնակարգի այլ Պայմանները ուժի մեջ են մտնում և սկսում գործել Կայքում հրապարակվելու պահից։ Օգտագործման նոր Պայմանները և/կամ Կանոնակարգի այլ Պայմանները ունեն հետադարձ ուժ և Կայքում հրապարակվելուց հետո կիրառվում են բոլոր Օգտվողների և Կայքում նրանց կողմից իրականացված յուրաքանչյուր գործողությունների կամ այդպիսի գործողությունների հետևանքների նկատմամբ, անկախ նրանից, թե այդ գործողությունները կատարվել են Օգտագործման նոր Պայմանների և/կամ Կանոնակարգի այլ Պայմանների հրապարակումից առաջ կամ հետո։</p>

<h2 id="terms_c">12. ԻՐԱՎՈՒՆՔՆԵՐԻ ՓՈԽԱՆՑՈՒՄԸ</h2>

<p>Կայքի Ադմինիստրացիան սույն Կանոնակարգով իրեն իրավունք է վերապահում իր իրավունքները և/կամ պարտականությունները ինչպես ամբողջությամբ, այնպես էլ Կայքի Ադմինիստրացիայի և Օգտվողի միջև եղած իր մասով, փոխանցել երրորդ կողմին։ Կայքի Ադմինիստրացիան Կայքում համապատասխան տեղեկություն հրապարակելու միջոցով պարտավորվում է այս մասին տեղեկացնելով Օգտվողներին, հայտնել, թե սույն Կանոնակարգով սահմանված իրավունքները և/կամ պարտականությունները լրիվ կամ մասնակի ում են փոխանցվել։ Երրորդ կողմը ստանձնելով այդ իրավունքները և/կամ պարտականությունները իրավունք ունի նույնպիսի կամ նման Ծառայություններ ներկայացնել մեկ այլ կայքում։ </p>
<p>Օգտվողը սույն Կանոնակարգի համաձայն չի կարող իր իրավունքներ և/կամ պարտականությունները ամբողջությամբ կամ մասնակի փոխանցել երրորդ կողմին։</p>

<h2 id="terms_d">13. ԳՈՐԾՈՂ ՕՐԵՆՍԴՐՈՒԹՅՈՒՆԸ ԵՎ ՎԵՃԵՐԸ</h2>

<p>Սույն Կանոնակարգի, ներառյալ սույն Պայմանների հետ կապված բոլոր վեճերի լուծման ժամանակ կիրառվում է ՀՀ գործող օրենսդրությունը։ </p>
<p>Սույն Կանոնակարգի առանձին մասերի չեղյալ ճանաչումը չի վերացնում սույն Կանոնակարգի մյուս դրույթների գործողությունները։</p>